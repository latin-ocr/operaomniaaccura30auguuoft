334 s, Aucusrini EPISCOPI

quantitate magnum , sine indigentia creatorem , sine
situ praesidentem, sine habitu omnia continentem, sine
loco ubique totum , sine tempore sempiternum, sine ulla
sui mutatione mutabilia facientem r nihilque patientem,
Quisquis Deum ita cogitat, etsi nondum potest omni
modo invenire quid sit3 pie tamen cavet, quantum po-
test, aliquid de eo sentire quod non sit.

III. Est tamen sine dubitatione substantia, vel si me-
lius hoc appellatur, essentia, quam Graeci οὐσίαν vocant.
„ Sicut enim ab oo quod est *sapere dicta est sapientia, et
ab eo quod 'est scire dicta est scientia, ita ab eo quod 'est
esse *dicta ‘cst essentia. Et quis magis est, quam ille qui
dixit famulo suo Moysi ε α Ego sum qui sum t et dices fi-
» liis Israel: Qui est misit me ad vos 1? » Sed aliae quae
dicuntur essentiae , sive substantiae capiunt accidentia ‚
quibus in eis fiat vel magna vel quantacumque mutatio ε
Deo autem aliquid ejusmodi accidere non potest3 et
ideo sola est incommutabilis substantia vel essentia , qui
Deus est, cu‘i profecto ipsum esse , unde essentia nomi-
nata es ‚ maxime ac verissime competit. Quod enim mu-
tatur, non servat ipsum esse3 et quod mutari potest,
etiamsi non mutetur, potest quod fuerat non esse: ac
per hoc illud solum quod non tantum non mutatur , ve-
rumetiam mutari omnino non potest , sine scrupulo oc-
currit quod verissime dicatur esse.

IV. Quamobrem ut jam etiam de iis quae nec dicuntur
ut cogitantur, nec cogitantur ut sunt, respondere inci-
piamus fidei nostrae adversariis ε inter multa quae Ariani
⁸adversus .catholicam fidem solent disputare, hoc sibi
maxime callidissimum machinamentum proponere viden-
tur, cum dicunt ε Quidquid de Deo dicitur vel intelli-
gitur, non secundum accidenS, sed secundum substantiam

¹ Exod. ιιι, 14.

