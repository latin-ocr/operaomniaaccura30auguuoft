nn TRINITATE, LIB. 111. 265

sanctus ostendebatur, *cur etiam ipse nunc diceretur mis-
sus , cum illis modis et antea mitteretur? Deinde subdi-
visimus , ut haec diligentissime tractarentur, et tripartitam
fecimus quaestionem, cujus una pars in secundo libro
explicata est, duae sunt reliquae , de quibus deinceps dis-
serere aggrediar. Jam enim quaesitum atque tractatum
est, in illis antiquis corporalibus formis et visis , non
tantummodo Patrem , nec tantummodo Filium , nec
tantummodo Spiritum sanctum apparuisse , sed aut in-
differenter Dominum Deum qui Trinitas ipsa intelligitur,
aut quamlibet ex Trinitate personam, quam lectionis tex-
tus indiciis circumstantibus significaret.

1V. Nunc ergo primum quaeramus quod sequitur.
Nam secundo loco in illa distributione positum est, utrum
ad hoc opus tantummodo creatura formata sit, in qua
Deus sicut tunc oportuisse judicavit, humanis ostende-
retur aspectibus : an Angeli qui jam erant, ita mitte-
bantur, ut ex persona Dei loquerentur, assumentes cor-
poralem speciem de creatura corporea in usum ministerii
sui3 aut ipsum corpus suum, cui non subduntur , sed
subditum regunt, mutantes atque vertentes m species quas
vellent, accommodatas atque aptas actionibus suis, se-
cundum attributam sibi a Creatore potentiam. Qua quaes-
tionis parte, quantum Dominus dederit, pertractata ,
postremo videndum erit id quod institueramus inquirere,
utrum Filius et Spiritus sanctus et antea mittebantur ε et
si ita est, quid inter illam missionem et eam quam in
Evangelio legimus distet , an missus non sit aliquis eo-
rum, cum vel Filius factus est ex Maria Virgine , vel cum
Spiritus sanctus visibili specie, sive in columba, sive
in igneis lin« guis apparuit.

V. Sed fateor excedere vires intentionis meae ‚ utrum
Angeli manente spiritali sui corporis qualitate per hanc

