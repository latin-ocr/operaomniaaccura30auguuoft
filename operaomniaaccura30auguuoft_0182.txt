172 S. AUGUSTINI EPISCOPI

quando per hominem loquitur. Ita vero per hunc Ange-
lum figuratus est Christus, sicut per hominem. Nam et
Isaac filius Abrahae, quid erat in figura nisi Christus ,’
quando sicut ovis ad immolandum ductus est1 ‚ et quando
sicut Dominus crucem suam ‚ ita et ipse sibi quibus fue-
rat imponendus ligna portabat? Postremo quid miramur
per Angelum figuratum esse J esum ‚ si non solum per ho-
minem ‚ verumetiam per pecudem figuratus est? Nam
quis alius erat ille aries qui cornibus tenebatur in vepre2‚
nisi Christus crucifixus ‚ vel spinis etiam coronatus Hunc
autem arietem pro filio ‚ cui parcere jussus est , immola-
vit Abraham. lta enim homini parci Deus Jussit‚ ut ta-
men ex pecore propter passionem Christi, quae illo modo
praenuntiabatur, mysterium sacri sanguinis impleretur.
Si ergo putas proprietate ‚ non figura ‚ Christum fuisse
Angelum, qui luctatus est cum Jacob ε potes dicere pro-
prietate , non figura , Christum fuisse arietem , quem Pa-
triarcha immolavit Abraham ε potes postremo dicere
proprietate , non figura , Christum fuisse petram , quae
percussa ligno, sitienti populo potum largissimum fudit3.
Sic enim dicit Apostolus : « Bibebant enim de spiritali
›> sequente petra3 petra autem erat Christus 4. »2 Figurae
istae non res ipsae fuerunt ‚ quibus figuris praecedentibus
res significabantur esse venturae : quae figurae per subjec-
tam Deo creaturam ‚ et maxime per Angelorum ministe-
rium , mortalium exhibebantur aspectibus , Dei quidem
agente potentia sed tamen latente natura, sive Patris, sive
Filii, sive Spiritus sancti. ·

10⁶ Frustra itaque asseris Filium Dei visum fuisse ab
hominibUS‚ Patrem autem non fuisse visum t cum per
subjectam sibi creaturam et Pater videri potuerit, et Fi-
lius , et Spiritus sanctus : per suam vero substantiam nul-

¹Isa'1'. mu, 7. -- ² Gen. χιιι, 13. -— 3 Exod. xva, 6. - ⁴ 1 Cor· x, 4-

