528 s. Auous'nm muscos-1

ceditur ‚ dissentiendo frenetur ε quae duo aliena fuisse a
paradiso ante peccatum , dubitare quis possit? Nam ne·
que illa honestas faciebat aliquid indecorum , nec illa fe- ’
licitas patiebatur aliquid impacatum. Oportebat itaque
ut ista carnalis concupiscentia nulla ibi esset omnino ‚
quando concipiebatur virginis partus ‚ in quo nihil dig-
num morte fuerat inventurUS‚ et eum tamen occisurus
auctor mortiS‚ auctoris vitae morte vincendus: victor
primi Adam et tenens genus humanum ‚ victus a secundo
Adam et amittens genus christianum ‚ liberatum ex hu-
mano genere ab humano crimine , per eum qui non erat
in crimine, quamvis esset ex genere3 ut deceptor ille ab
eo vinceretur genere ‚ quod vicerat crimine. Et hoc ita
gestum est, ut homo non extollatur, sed « Qui gloria-
»ι tur, in Domino glorietur-4. » Qui enim victus est,
homo tantum erat; et ideo victus est, quia superbe Deus
esse cupiebat ε qui autem vicit, et homo erat et Deus;
et ideo sic vicit natus ex virgine , quia Deus humiliter,
non quomodo alios sanct05‚ regebat illum hominem,
sed gerebat. Haec tanta Dei dona ‚ et si qua alia sunt ,
quae de hac re nobis et quaerere nunc et disserere lon-
gum est , nisi Verbum caro fieret, nulla essent.

XXIV. Haec autem omnia quae pro nobis Verbum
caro factum temporaliter et localiter fecit et pertulit, se·
cundum distinctionem quam demonstrare suscepimUS‚ ad
scientiam pertinent, non ad sapientiam. Quod autem
Verbum est sine tempore et sine loco , est Patri coaeter-
num et ubique totum ‚ de quo si quisquam potest quan-
tum potest veracem proferre sermonem , sermo ille erit
sapientiae ε ac per hoc Verbum caro factum, quod est
Christus JesuS, et sapientiae thesauros habet et scientiae.
Nam scribens Apostolus ad Colossenses z α Volo enim vos

¹2 Cor. x, 17·

